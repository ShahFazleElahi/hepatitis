<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>জন্ডিস হলে কী খাবেন</title>

    <link rel="stylesheet" href="style.css">

    <link href="https://fonts.maateen.me/adorsho-lipi/font.css" rel="stylesheet">


</head>
<body>

    <!--কীভাবে বুঝবেন জন্ডিস হয়েছে-->
    <section>
        <h1>কীভাবে বুঝবেন জন্ডিস হয়েছে</h1>
        <h2>লেখা:অধ্যাপক চঞ্চল কুমার ঘোষ<br>
            <span style="font-size: 10px;">লেখক: অধ্যাপক, পরিপাকতন্ত্র বিভাগ, বঙ্গবন্ধু শেখ মুজিব মেডিকেল বিশ্ববিদ্যালয়, ঢাকা</span>
        </h2>
        <img src="assets/Hepatitis.png" alt="">

        <p>
            রক্তে বিলিরুবিনের মাত্রা বেড়ে গেলে প্রস্রাবের রং, চোখের শ্বেতমণ্ডল বা স্ক্লেরা, 
            ত্বক ও মুখের ভেতর হলুদ দেখায়। এই পরিস্থিতিকে আমরা জন্ডিস বলে জানি। 
            যকৃৎ বা পিত্তনালির কোনো সমস্যা দেখা দিলেই জন্ডিস হয়ে থাকে সাধারণত। 
            রক্তের বিলিরুবিনের মাত্রা এ সময় ৩ মিলিগ্রাম বা ডেসিলিটারের চেয়ে বেশি হয়ে যায়।
        </p>

        <p>
            <strong>
                জন্ডিস কেন হয়
            </strong> <br>
            মূলত তিনটি কারণে জন্ডিস দেখা দেয়। এক. হেপাটাইটিস বা যকৃতের প্রদাহ। দুই. 
            পিত্তনালির ব্লক বা পিত্তরসের পথে বাধা। তিন. হিমোলাইসিস বা সময়ের আগেই রক্তের 
            লোহিত রক্তকণিকার ভেঙে যাওয়া। হেপাটাইটিসের অন্যতম কারণ নানা রকম ভাইরাস। 
            হেপাটাইটিস এ, বি, সি, ডি ও ই ভাইরাসের নাম আমরা কমবেশি জানি। হেপাটাইটিস 
            এ এবং ই দূষিত পানি ও খাবারের মাধ্যমে দেহে প্রবেশ করে। অন্যদিকে বি এবং সি 
            সাধারণত রক্তের মাধ্যমে আর অনিরাপদ যৌনসংসর্গের মাধ্যমে ছড়ায়। এই ভাইরাসগুলো 
            ছাড়াও বিপাকজনিত কিছু সমস্যায়, অ্যালকোহল সেবন বা অটোইমিউন কিছু রোগে যকৃতের 
            প্রদাহ হতে পারে।
        </p>

        <p>
            <strong>
                যেভাবে বুঝবেন জন্ডিস হয়েছে
            </strong> <br>
            জন্ডিসের সাধারণ উপসর্গ হলো চোখ ও প্রস্রাবের রং হলদে হয়ে যাওয়া। ত্বক বা মুখের 
            ভেতরও হলুদ দেখায়। এ ছাড়া অরুচি, ক্ষুধামান্দ্য, বমি বমি ভাব বা বমি, অবসাদ, 
            জ্বর জ্বর ভাব, কখনো পেটব্যথাও হতে পারে। কখনো চুলকানি হতে পারে। এমনটা হলে 
            রক্তে বিলিরুবিনের মাত্রা, লিভারের এনজাইমগুলো পরীক্ষা করলেই জন্ডিস হয়েছে বোঝা 
            যায়। তবে এই জন্ডিসের কারণ কি, তা জানার জন্য ভাইরাস পরীক্ষা করা দরকার। 
            গ্রামগঞ্জে ‘মেটে জন্ডিস’ নামে একটা শব্দ চালু আছে। কোনো কারণে খাওয়ায় অরুচি 
            দেখা দিলেই মানুষ ধরে নেয় যে জন্ডিস হয়েছে। নানা ধরনের ঝাড়ফুঁক, তাবিজ–কবচ 
            নেওয়া শুরু হয়ে যায় তখন। আসলে মেটে জন্ডিস বলে কিছু নেই।
        </p>

        <p>
            <strong>
                কী করবেন
            </strong> <br>
            <ul>
                <li>
                    পরিপূর্ণ বিশ্রাম নিন। বিশ্রাম না নিলে বিপাক বাড়বে, যকৃতের ওপর চাপ বাড়বে, 
                    বিলিরুবিন আরও বাড়বে। প্রয়োজনে মাত্রা বেশি হলে শয্যাশায়ী অবস্থায় থাকুন। 
                </li>

                <li>
                    স্বাভাবিক খাবার গ্রহণ করুন। খাবার নিয়ে অতিরিক্ত বিধিনিষেধের দরকার নেই। 
                    পুষ্টিকর, রুচিকর, স্বাস্থ্যকর যেকোনো খাবার গ্রহণ করতে পারবেন।
                </li>
                
                <li>
                    স্বাভাবিক মাত্রায় পানি পান করুন। অতিরিক্ত পানি পান, আখের রস, নানা রকমের 
                    জুস জন্ডিসে উপকার আনে বলে কোনো বৈজ্ঞানিক ভিত্তি নেই।
                </li> 

                <li>
                    প্রতিদিন গোসল করুন। পরিচ্ছন্ন থাকুন।
                </li>

                <li>
                    জন্ডিস হলে যকৃতের কোষগুলো ক্ষতিগ্রস্ত হয়। এ সময় যেকোনো ধরনের ওষুধ গ্রহণ 
                    না করাই উত্তম। পেটব্যথা বা বমির জন্য চিকিৎসকের পরামর্শে ওষুধ খেতে পারেন। 
                    যাঁরা আগে থেকে উচ্চ রক্তচাপের ওষুধ খান, তাঁরা চালিয়ে যাবেন। ডায়াবেটিসের 
                    ওষুধ বন্ধ করে এ সময় ইনসুলিন নেওয়া ভালো।
                </li>
            </ul>
        </p>

        <p>
            <strong>
                কী করবেন না
            </strong> <br>
            
            <li>
            কোনো রকম কবিরাজি, গাছের লতাপাতা, রস এগুলো খাবেন না। এতে হিতে বিপরীত হবে। 
            যেকোনো জিনিসই শরীরে প্রবেশ করার পর যকৃতে বিপাক হয়। এসব জিনিস যকৃতের প্রদাহ আরও 
            বাড়িয়ে দিতে পারে।
            </li>

            <li>
            লিভার টনিক, সালসা সিরাপ, পড়া পানি, জন্ডিস সারানোর তরল হিসেবে যা বিক্রি হয়, তার 
            কোনোটাই কাজে তো আসবেই না বরং লিভারের ক্ষতি করবে। বেশির ভাগ জন্ডিস বিশ্রামেই সেরে যায়। 
            তাই এসব অপচিকিৎসা থেকে বিরত থাকুন।
            </li>

            <li>
            অনেকের ধারণা জন্ডিস হলে হলুদ বা মসলা খাওয়া নিষেধ। এ ধারণা ভুল। খাবারে রুচি বাড়াতে 
            স্বাভাবিক যেটুকু তেল-মসলা ব্যবহার করা হয়, তা ব্যবহার করবেন। তবে বেশি ভারী বা ভাজাপোড়া 
            খাবার না খাওয়া ভালো। 
            </li>

            <li>
            অনেকে জন্ডিস হলে সব খাবার বাদ দিয়ে কেবল তরল, আখের রস, চিনির শরবত ইত্যাদি খেয়ে 
            থাকেন। মাছ মাংস ও আমিষ বাদ দিয়ে দেন। এতে পুষ্টিহীনতার ঝুঁকি থাকে। শুধু শর্করা খেলে হবে না, 
            সুষম খাবার গ্রহণ করতে হবে। 
            </li>

            <li>
            জন্ডিস হলে দিনে কয়েকবার গোসল করলে শরীরের হলুদ বেরিয়ে যাবে বলেও উদ্ভট ধারণা প্রচলিত 
            আছে। এর কোনো প্রয়োজন নেই। এতে উল্টো ঠান্ডা লাগার ঝুঁকি আছে। </li>
        </p>

        <p>
            <strong>
                কখন হাসপাতালে যাবেন
            </strong>
            অধিকাংশ জন্ডিসের রোগী বিশ্রাম ও পুষ্টিকর খাবারেই সেরে যাবেন। তবে সময় লাগবে। কিন্তু কিছু কিছু 
            জটিলতা দেখা দিলে হাসপাতালে ভর্তি হওয়ার দরকার পড়তে পারে। যদি রোগীর বিলিরুবিনের মাত্রা 
            অত্যধিক বেড়ে যায়, রোগী মুখে কিছুই খেতে না পারে বা অতিরিক্ত বমি হতে থাকে, রোগীর আনুষঙ্গিক 
            অন্যান্য সমস্যা যেমন অনিয়ন্ত্রিত ডায়াবেটিস বা কিডনি রোগ ইত্যাদি থাকে, যদি জন্ডিস আক্রান্ত রোগী 
            গর্ভবতী থাকেন বা রোগী অসংলগ্ন আচরণ করতে শুরু করেন।
        </p>
    </section>
    <!--কীভাবে বুঝবেন জন্ডিস হয়েছে-->

    <!--জন্ডিস হলে কী খাবেন-->
    <section>
        <h1>জন্ডিস হলে কী খাবেন</h1>
        <h2>উম্মে সালমা তামান্না <br>
            <span style="font-size: 10px;">লেখক: পুষ্টি বিশেষজ্ঞ মেডিনোভা মেডিকেল, মালিবাগ</span>
        </h2>
        <p style="font-size: 10px;">আপডেট: ০৯ এপ্রিল ২০২৪, ০১:৩২</p>
        <img src="assets/image.png" alt="">
        <p style="font-size: 50%;">মুলা, বিট, গাজর, টমেটো, ব্রকলি, ফুলকপি, বাঁধাকপি ও পালংশাক জন্ডিস রোগীর জন্য খুব ভালো</p>
    </section>

    <section>
        <p>
            জন্ডিস মানে যকৃতের প্রদাহ বা হেপাটাইটিস। এটি আসলে কোনো রোগ নয়, 
            রোগের লক্ষণ। জন্ডিস হলে রোগীর পথ্য কী হবে, তা নিয়ে অনেকের ভেতর 
            অনেক ভ্রান্তি রয়েছে, যার কোনো ভিত্তি নেই। জন্ডিস হলে এমন খাবার খাওয়া 
            উচিত, যাতে যকৃৎ কিংবা পিত্তথলির ওপর কোনো চাপ না পড়ে। অল্প করে একটু 
            পরপর সঠিক খাবার খেলে এবং পূর্ণ বিশ্রামে থাকলে এমনিতেই জন্ডিস সেরে যায়।
        </p>

        <p>
            <strong>জন্ডিস হলে যা খাবেন:</strong>
            <br>
            গোটা শস্য: কার্বোহাইড্রেটের চাহিদা পূরণে বাদামি চাল, রুটি, ওট্স খেতে পারেন। 
            গোটা শস্যে প্রচুর আঁশ, ভিটামিন থাকে, যা ক্ষতিকর টক্সিন বের করে দেয়।            
        </p>

        <p>
            প্রোটিন: খাদ্যতালিকায় প্রতিদিন মাছ, মুরগির মাংস, ডাল পরিমাণমতো থাকতে হবে। 
            না হলে রোগী দুর্বল হয়ে পড়বে। অনেকে মনে করেন, জন্ডিসে আক্রান্ত রোগী 
            মাছ-মাংসজাতীয় খাবার খেতে পারবেন না। এটা আসলে ভুল ধারণা।
        </p>

        <p>
            সবজি: মিষ্টিকুমড়া, মিষ্টি আলু, মুলা, বিট, গাজর, টমেটো, ব্রকলি, ফুলকপি,
            বাঁধাকপি ও পালংশাক জন্ডিস রোগীর জন্য খুব ভালো।
        </p>

        <p>
            ফল: বেরিস, পেঁপে, তরমুজ, আনারস, পাকা আম, কলা, কমলা, জলপাই, 
            অ্যাভোকাডো, আঙুরের মতো সহজপাচ্য ফল প্রতিদিনের খাদ্যতালিকায় থাকতে হবে।
        </p>

        <p style="color: red;">
            দুগ্ধজাতীয় খাবার: জন্ডিস হলে ফুল ক্রিম দুধ বা দই, পনির খাওয়া ঠিক নয়। 
            এতে স্যাচুরেটেড ফ্যাট বেশি থাকে, যা যকৃতের জন্য ক্ষতিকর।
        </p>

        <p>
            অ্যান্টি-অক্সিডেন্টযুক্ত খাবার: লেবু, বাতাবি লেবুর শরবত জন্ডিস রোগীর জন্য খুবই 
            ভালো। এগুলো শরীরে পানির চাহিদা পূরণের পাশাপাশি রোগ প্রতিরোধ ক্ষমতা বাড়ায়। 
            এ ছাড়া প্রতিদিন বাদামও পরিমাণমতো খেতে পারেন। সামান্য আদা কুচি বা রসুন কুচি, 
            আদার রস বা আদা-চা খাওয়া যেতে পারে দিনে দু-একবার। এগুলো যকৃতের জন্য ভালো।
        </p>
        
        <p>
            পানি: প্রতিদিন পর্যাপ্ত পরিমাণ পানি (দৈনিক অন্তত আট গ্লাস) পান করতে হবে। তবে 
            অতিরিক্ত পানি পানের প্রয়োজন নেই। পানি শরীর থেকে ক্ষতিকর টক্সিন বের করে দেয়। 
            আখের রস, ডাবের পানিও শরীরে পানির চাহিদা পূরণ করে। তবে রাস্তার পাশের আখের 
            শরবত না পান করে ঘরে তৈরি শরবত খেতে হবে।
        </p>

        <p>
            <strong>যা খাওয়া যাবে না:</strong>
            <br>
            চিনি বা অতিরিক্ত মিষ্টিজাতীয় খাবার, কাঁচা লবণ, অতিরিক্ত তেল-মসলাযুক্ত খাবার, 
            রেড মিট (গরু, মহিষ, ছাগলের মাংস), অ্যালকোহল, ট্রান্স ফ্যাট ও স্যাচুরেটেড 
            ফ্যাটযুক্ত খাবার খাওয়া যাবে না।
        </p>

        <div>
            <img class="ads" src="assets/ads.png" alt="">
            <img class="ads" src="assets/ads.png" alt="">
        </div>
    </section>  
    <!--জন্ডিস হলে কী খাবেন-->
</body>
</html>